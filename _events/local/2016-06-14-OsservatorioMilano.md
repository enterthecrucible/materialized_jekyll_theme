---
layout: event
categories: eventolocale
title: "Visita Osservatorio Astronomico"
CL: Milano
locandina:
gallery: 2016-osservatorio-milano
report:
facebook: 
link:
---
Martedì 14 giugno il Comitato Locale AISF UNIMI ha organizzato una visita all'Osservatorio Astronomico G.V Schiaparelli di Varese, uno dei più importanti centri italiani a livello amatoriale. 

Siamo partiti in serata direttamente dal dipartimento di Fisica e grazie ad alcuni generosi volontari e alle loro macchine abbiamo raggiunto l’Osservatorio situato nel parco regionale Campo dei Fiori. Non è mancata una breve passeggiata nella natura che ci ha permesso di raggiungere la vetta più alta, Punta Paradiso, a 1226 metri. Lì sorge la "Cittadella di Scienze della Natura Salvatore Furia”, che comprende l'Osservatorio, il Centro Geofisico Prealpino con le stazioni meteorologiche e l'osservatorio sismologico, il parco e il giardino botanico.

Siamo stati calorosamente accolti da un giovane e preparato ricercatore, Luca Buzzi, membro della "Società Astronomica G.V Schiaparelli" fondata da Salvatore Furia nel 1956, che ha presentato la ”Cittadella" e tutte le attività che si svolgono al suo interno.
Ci ha successivamente presentato nel dettaglio l'attività di rilevazione meteorologica e di sismologica svolta dai volontari della società. Il momento più coinvolgente, però, è stato l'osservazione del telescopio della cupola scientifica. Tuttavia, a causa del maltempo, non abbiamo potuto effettuare alcuna osservazione esterna, che ha avuto luogo solo attraverso un software astronomico. Ciò non ha precluso una mezz'ora di dialogo estremamente interessante che ha spaziato da aspetti prettamente tecnici del telescopio,  ad una spiegazione delle attività di ricerca attualmente svolte dal centro: dalla catalogazione di asteroidi alla spettroscopia stellare, con collaborazioni con i gruppi di Ricerca delle maggiori Università italiane. 
L’Osservatorio di Varese, infatti, è uno dei maggiori centri amatoriali nel mondo per quanto riguarda lo studio di asteroidi, in particolare quelli vicini alla Terra. Il centro ha infatti recentemente ricevuto l’importante Shoemaker NEO Grant 2015.

Nonostante il meteo avverso, chi non ha desistito é stato ripagato con una bellissima esperienza. Il tutto è stato reso ancora più piacevole dalla grande disponibilità del Centro, che ringraziamo particolarmente, e dall'impegno degli organizzatori. Ancora una volta, questo evento ha mostrato le potenzialità di AISF e siamo certi che sempre più studenti si avvicineranno alla nostra Associazione.

Testo:Anna Togno
Foto: Daniele Oriani e Alessia Rabaioli

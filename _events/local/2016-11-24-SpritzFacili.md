---
layout: event
categories: eventolocale
title:  "6 Spritz Facili"
CL: Padova
locandina: /img/eventilocali/2016_SpritzFacili_02/locandina.jpg
gallery:
report:
facebook:
link: 
---

Ecco a voi l'atteso secondo appuntamento del ciclo Sei Spritz Facili!

Vi attendiamo dalle ore 18.00 di giovedì 24 Novembre, in aula B, con il talk "La tecnica ISOL: la nuova alchimia della fisica nucleare per la produzione di specie esotiche", tenuto dal dottor Michele Ballan dei Laboratori Nazionali di Legnaro.

A seguire ci sarà l'occasione per un aperitivo tutti insieme!

Abstract:

Gli alchimisti del passato cercarono a più riprese di conseguire il sogno della trasmutabilità di specie chimiche “vili” (come il Pb) in altre più preziose come l’oro, avvalendosi di metodi non sempre scientifici. 
Sebbene con le moderne conoscenze di fisica nucleare tale processo potrebbe essere potenzialmente realizzabile, l’interesse della comunità scientifica si è spostato verso qualcosa di ben più raro e prezioso: le specie esotiche, radioisotopi che vantano applicazioni in vari campi della fisica sperimentale, della medicina nucleare e della scienza dei materiali.

La tecnica ISOL (Isotope Separation On Line) è universalmente riconosciuta come uno dei metodi principali per la produzione di fasci di isotopi radioattivi di elevata intensità ed elevata purezza. 
Essa consente infatti di isolare un singolo isotopo e di inviarlo alle sale sperimentali attraverso un sistema di acceleratori. 
Questa tecnica venne inventata a Copenaghen e successivamente sviluppata presso il CERN, dove venne costruita la prima facility ISOL. 
Si tratta di una struttura complessa e dalla vocazione fortemente multidisciplinare perché comprende aspetti della fisica degli acceleratori, della fisica dei plasmi (tramite sviluppo di sorgenti di ionizzazione), della fisica atomica (spettroscopia), della biofisica (radiomedicina e radiofarmacia), della scienza dei materiali, della tecnologia dei laser, dello sviluppo di sistemi di controllo, del calcolo computazionale (con uso di vari codici di simulazione), della progettazione meccanica e ingegneristica. 
Con l’obiettivo di ottenere fasci di intensità ancora più elevata, una seconda generazione di facilities ISOL è in fase di realizzazione in Europa, tra cui ISOLDE, presso il CERN, SPIRAL2 presso GANIL (Francia) e SPES presso gli LNL.

Il seminario introdurrà brevemente anche il progetto SPES (Selective Production of Exotic Species) in fase di costruzione presso i Laboratori INFN di Legnaro.

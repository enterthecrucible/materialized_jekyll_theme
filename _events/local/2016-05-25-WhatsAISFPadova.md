---
layout: event
categories: eventolocale
title: "What's AISF"
CL: Padova
locandina: /img/eventilocali/2016_WhatsAISF/locandina.jpg
gallery:
report:
facebook:
link:
---
Come prima attività del neonato comitato locale di Padova, abbiamo pensato che fosse opportuno farsi conoscere ufficialmente e stabilire subito un contatto diretto con il bacino di studenti di Fisica UNIPD.

Così è nata l’idea di offrire un piccolo rinfresco nell’atrio del dipartimento di fisica a base di caffè, succhi di frutta, biscotti e dolci. Durante le due pause tra le lezioni mattutine, abbiamo dato così la possibilità ai nostri colleghi studenti di passare 15 minuti di tempo con noi a riprendere fiato con un caffè e a chiacchierare dell’AISF.

L’obiettivo principale di questo evento è stato quello di presentare l’AISF, le sue attività e i suoi progetti, e il comitato locale di Padova, accennando ai più interessati alle future iniziative di quest’ultimo. Inoltre, coloro che tra di noi hanno avuto la fortuna di partecipare alla scorsa CISF di Torino hanno condiviso la loro entusiasta esperienza con chiunque fosse curioso.

Il secondo obiettivo dell’evento è stato il reclutamento di chiunque fosse abbastanza incuriosito da voler supportare l’associazione e volersi iscrivere per partecipare agli eventi futuri, nonché di tutti coloro che volessero aiutarci seriamente, come membri attivi del comitato. Noi siamo rimasti molto soddisfatti dell’iniziativa avendo riscontrato una buona affluenza, raccolto una cinquantina di nuovi iscritti e contattato anche un professore che si è mostrato più che interessato a collaborare per la serie mensile di talk in lavorazione per l’anno prossimo.


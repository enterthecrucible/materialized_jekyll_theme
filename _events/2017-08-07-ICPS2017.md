---
layout: event
categories: eventonazionale
title:  "ICPS 2017"
startingdate: 2017-08-07
endingdate: 2017-08-14
cover: 
gallery: 
site: http://www.icps2017.it/
place: "Torino"

---

ICPS è l'acronimo di International Conference of Physics Students ed è il principale evento organizzato da IAPS. Viene tenuta annualmente da circa trent'anni e vi prendono parte in genere più di quattrocento studenti di ogni ciclo di studi, dalla triennale al dottorato. Ogni anno località e comitato organizzatore cambiano: nel 2017 si terrà a Torino e sarà organizzata dall'AISF!

Durante ICPS si svolgono attività di vario genere: ci sono guest lectures tenute da professori abbastanza famosi su tematiche calde della ricerca in fisica, gli studenti più grandi possono esporre le loro ricerche, si organizzano visite ai laboratori dell'università, dei centri di ricerca e delle aziende high-tech nelle vicinanze. Viene dedicato del tempo anche al turismo e al divertimento, senza contare che la parte più interessante resta la possibilità di conoscere e interagire con altri studenti provenienti da nazioni e culture diverse.

La messa a punto di un evento così grande è complessa e richiede lo sforzo congiunto di un gran numero di organizzatori e volontari: anche il tuo contributo può essere prezioso! Per quanto riguarda la semplice partecipazione, invece, come per tutti gli eventi AISF/IAPS è richiesta l'iscrizione all'AISF.

Maggiori informazioni sul [sito ufficiale](http://www.icps2017.it) e sempre più frequentemente con l'avvicinarsi dell'evento sul [sito AISF](http://ai-sf.it).

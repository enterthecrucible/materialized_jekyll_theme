---
layout: post
categories: blog 
title:  "Sei Spritz Facili: Risposta Negativa"
date:   2017-05-23 12:00
author: Leonardo Pacciani
redirect_from:
---

Con l'ultimo incontro del ciclo _Sei Spritz Facili_ abbiamo deciso di coprire uno degli argomenti che non avevamo ancora toccato: la meccanica statistica. In particolare il Prof. Marco Baiesi ci ha parlato della _risposta negativa_, fenomeno che si osserva (soprattutto con l'ausilio di modelli teorici) in sistemi fortemente fuori dall'equilibrio. In queste situazioni la _risposta_ di un sistema macroscopico a uno stimolo esterno può diminuire, invece di aumentare come accade normalmente.

![Foto 1](/img/eventilocali/2017_SpritzFacili_06/1.jpg)

Dopo una breve carrellata di esempi in cui si possono riscontrare fenomeni di questo tipo (ad esempio il caso di materiali con indice di rifrazione negativo), il Professore si è concentrato sul caso di conduttori nei quali la corrente diminuisce all'aumentare della differenza di potenziale applicata, e in particolare su un modello che ha elaborato recentemente per spiegare il fenomeno.

![Foto 2](/img/eventilocali/2017_SpritzFacili_06/2.jpg)

Nonostante il numero di partecipanti minore del solito alla fine del talk c'è stata un'attiva e partecipata discussione col Professore riguardo le possibili implicazioni e i possibili sviluppi di questo argomento di ricerca.

Alla fine di questa esperienza siamo convintissimi che questa sia la direzione giusta verso cui procedere. L'appuntamento è quindi al prossimo Anno Accademico! 
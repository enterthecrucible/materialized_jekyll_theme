---
layout: post
categories: blog iaps@GranSasso
title:  "Particle & Astroparticle Physics Spring Programme: iscrizioni aperte"
date:   2015-02-14 10:46
author: Michele Re Fiorentin
---

IAPS e AISF sono orgogliose di annunciare che la prima edizione dell'iaps@GranSasso- Particle & Astroparticle Physics Spring Programme si terrà in Italia nel maggio 2015!

![](/img/blog/iapsGranSasso_logos.png)

I **Laboratori Nazionali del Gran Sasso (LNGS)** in Italia sono il più grande laboratorio sotterraneo di fisica delle particelle al mondo. Si trovano nel il monte Gran Sasso, sotto 1400 m di roccia, a protezione dai raggi cosmici.

Il **Gran Sasso Science Institute (GSSI)**  è una scuola internazionale di dottorato e un centro per studi avanzati in fisica, matematica, computer science e scienze sociali, con particolare attenzione alla ricerca in fisica astroparticellare.

L'**Agenzia nazionale per le nuove tecnologie, l'energia e lo sviluppo sostenibile (ENEA)** è una delle più grandi organizzazioni di ricerca in Italia. Nel suo centro di Frascati ospita laboratori per lo studio della superconduttività, fusione nucleare a confinamento inerziale e magnetico.

Durante il Particle & Astroparticle Physics Spring Programme, IAPS e AISF visiteranno il sito del Gran Sasso e, con un po' di fortuna, anche Frascati e il centro di Roma.

È possibile scaricare il programma e la descrizione completa di [iaps@GranSasso – Particle & Astroparticle Physics Spring Programme](http://www.iaps.info/activities/gransasso-particle-astroparticle-physics-spring-programme). 

La quota di partecipazione è fissata a 90€.

APERTURA ISCRIZIONI: 14 febbraio, ore 13:00 (CET).

CHIUSURA ISCRIZIONI: 28 febbraio, 13:00 (CET).

Ci incontreremo a Roma nel pomeriggio del 5 maggio e trascorreremo la prima sera a Roma. Il giorno dopo, speriamo di essere in grado di visitare il centro di ricerca ENEA di Frascati - se questo non sarà disponibile, ci sarà invece un tour della città. In serata, ci sposteremo alI'Hotel Federico II a L'Aquila.

Il 7 e 8 maggio, visiteremo i LNGS e la GSSI, dove esploreremo le strutture e parteciperemo a lezioni tenute da ricercatori. Nel secondo pomeriggio, i relatori selezionati e i presentatori dei poster mostreranno il loro lavoro agli altri partecipanti e ricercatori del GSSI. Gli scienziati dei LNGS e della GSSI si uniranno a noi durante questi momenti e prenderanno parte alle discussioni che seguiranno le presentazioni. Si tratta di un'occasione unica per gli studenti di presentare il loro lavoro davanti a un pubblico composto da coetanei e docenti universitari, con la possibilità di uno scambio di idee con tutti.

La mattina del 9 maggio, ci proponiamo di tornare a Roma con autobus e agli studenti sarà offerta una visita di altre parti di Roma, prima di volare di nuovo ai rispettivi paesi, in qualsiasi momento conveniente del pomeriggio / sera.

La quota di partecipazione per questo evento è ormai fissata a 90€.

Le linee guida generali per la presentazione degli **abstract** possono essere trovate nell'[IAPS Abstract Template](http://www.iaps.info/wp-content/uploads/2014/11/IAPS_Abstract_Template.pdf). Si prega di notare che l'abstract non dovrà necessariamente risultare come quello qui riportato. Gli abstract possono essere scritti in Microsoft Word, LaTeX o altro sistema equivalente, tuttavia, il documento finale deve essere in **formato .pdf**.

Per qualsiasi domanda scrivere a [Francesco](mailto:francesco.sciortino@iaps.info). Ulteriori dettagli e aggiornamenti saranno pubblicati su questo sito, sul sito IAPS e sui gruppi Facebook AISF e IAPS.

Speriamo di incontrarvi presto!!

—  Il Comitato organizzatore di iaps@GranSasso 2015  —

---
layout: post
categories: blog 
title:  "Sei Spritz Facili: La tecnica ISOL: la nuova alchimia della fisica nucleare per la produzione di specie esotiche"
date:   2016-11-24 12:00
author: Leonardo Pacciani
redirect_from:
---

Il 24 novembre si è tenuto il secondo incontro del ciclo “Sei spritz facili”.

In quest’occasione Michele Ballan, laureatosi all’Università di Padova e attualmente studente di dottorato ai Laboratori Nazionali INFN di Legnaro, ci ha parlato dell’esperimento SPES (“Selective Production of Exotic Species”). Si tratta di un importante esperimento di fisica nucleare che coinvolge moltissimi dipartimenti sparsi in tutta Europa, il cui scopo principale (come il nome suggerisce) è quello di creare fasci di isotopi radioattivi particolarmente instabili, di modo da poter studiare le proprietà dei nuclei in condizioni esotiche mai esplorate finora. 
Le scoperte e il lavoro svolto in quest’esperimento hanno tuttavia moltissime ricadute interdisciplinari, prima fra tutte la produzione di radiofarmaci per il trattamento di tumori: molto del lavoro svolto in SPES si concentra infatti sulla collaborazione col Dipartimento di Farmacologia dell’Università di Padova, che ha permesso di rendere Legnaro un nuovo punto di riferimento europeo nella produzione di radiofarmaci sperimentali.

![Foto 1](/img/eventilocali/2016-SeiSpritzFaciliPD/11.jpg)

Anche in quest’occasione l’incontro si è concluso con un rinresco, che ha ancora una volta permesso ai partecipanti di instaurare dibattiti e discussioni su particolari aspetti dell’esperimento.


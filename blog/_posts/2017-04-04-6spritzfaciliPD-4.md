---
layout: post
categories: blog 
title:  "Sei Spritz Facili: Quantum Gravity"
date:   2017-04-04 12:00
author: Leonardo Pacciani
redirect_from:
---

Dopo la pausa della sessione esami, è ripreso il ciclo di incontri Sei Spritz Facili. Questa volta è stato nostro ospite il Prof. Gianguido Dall’Agata, che ci ha parlato di quantum gravity: in particolare ci ha illustrato perché abbiamo la necessità di una teoria della gravità quantistica e quali sono le possibili strade che si possono intraprendere per svilupparla,prima fra tutte lo studio dei buchi neri.

![Foto 1](/img/eventilocali/2017_SpritzFacili_04/img1.jpg)

Il Prof. Dall’Agata ha poi illustrato come la teoria delle stringhe "emerga" come possibile risposta all’esigenza di questa teoria della gravità quantistica, sottolineandone i punti di forza e di debolezza. Inoltre ha mostrato quali potrebbero essere, in un futuro non troppo lontano, i modi in cui questa potrebbe essere veriﬁcata sperimentalmente (sebbene ovviamente in modo indiretto): misure sulle onde gravitazionali con una precisione molto maggiore rispetto a quelle effettuate da LIGO nel 2016, infatti potrebbero permettere di rilevare piccole correzioni rispetto alla descrizione classica dei buchi neri dovute proprio alla teoria delle stringhe.

![Foto 2](/img/eventilocali/2017_SpritzFacili_04/img2.jpg)

La partecipazione a quest’evento è stata la più numerosa da quando abbiamo cominciato ad organizzare il ciclo di incontri Sei spritz facili, segno di interesse da parte degli studenti e stimolo a continuare in questa direzione. Il rinfresco a conclusione dell'incontro ha infine permesso ai partecipanti di continuare il dibattito sia fra loro che assieme al Prof. Dall’Agata.

![Foto 3](/img/eventilocali/2017_SpritzFacili_04/img3.jpg)



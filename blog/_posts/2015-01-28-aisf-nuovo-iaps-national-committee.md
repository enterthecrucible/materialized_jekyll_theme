---
layout: post
categories: blog 
title:  "AISF nuovo IAPS National Committee"
date:   2015-01-28 16:28
author: Michele Re Fiorentin
redirect_from:
  - /blog/2015/01/28/aisf-nuovo-iaps-nationa-committee.html
  - /blog/2015/01/28/aisf-nuovo-iaps-nationa-committee/
---

**Il processo di affiliazione all'IAPS si è finalmente concluso e l'AISF è a tutti gli effetti National Committee.**

Molti passi sono stati compiuti per giungere a questo traguardo, punto cardine di un obiettivo nato, anzitutto come sogno, nell'agosto ungherese di ICPS@Budapest 2011. Fin lì possiamo far risalire le origini di questo nuovo National Committee, del nostro nuovo National Committee. In quei giorni s'accese l'idea di far rinascere un comitato italiano e di riunire in associazione gli studenti di fisica, come già avveniva in molte nazioni del mondo. Come spesso accade, è il tempo a far maturare i progetti e oggi possiamo dire che una gran parte di quel sogno di fine estate è finalmente sotto i nostri occhi, in questa cartina.

![](/img/blog/iaps-map_2015-01.png)

Il resto del sogno è ancora più ambizioso: portare l'ICPS in Italia. Anche per questo ci vorrà il suo tempo, ma sicuramente tappa obbligata è quella di oggi: nessun ICPS senza Committee. 

Per l'intanto, possiamo godere di tutti i vantaggi di essere **membri dell'IAPS**. La partecipazione a tutte le iniziative promosse e organizzate dall'IAPS potrà avvenire per tutti gli studenti italiani senza più il pagamento dell'Individual Membership, a differenza di quanto avvenuto finora. In questo ambito rientra chiaramente anche **ICPS**, cui si potrà partecipare come **membri del National Committee italiano**.

☛ Presto apriranno le iscrizioni ad ICPS 2015. Tutti gli studenti che sono interessati a parteciparvi potranno dunque iscriversi come appartenenti all'AISF, senza pagare la quota individuale di 10€. 

*L'affiliazione all'AISF sarà poi perfezionata una volta che le iscrizioni saranno aperte.*

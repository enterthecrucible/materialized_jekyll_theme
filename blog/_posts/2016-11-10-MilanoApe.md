---
layout: post
title:  "Welcome Ape Milano"
date:   2016-11-10 12:00:00
author: Daniele Oriani
categories: blog 
---

Come cominciare al meglio un altro anno di AISF insieme? Mangiando e bevendo, che domande!

È proprio quello che abbiamo fatto Giovedì 10 Novembre, una serata che con la scusa di uscire a fare un aperitivo si è rivelata una piacevolissima occasione di incontro e scambio tra veterani (o un po' meno) e nuovi membri della crescente realtà che ormai AISF rappresenta. 
Quale miglior modo se non quello di viziare i nostri stomaci con qualche drink e stuzzichino, tra una chiacchiera e l'altra, mentre si fanno nuove conoscenze speranzosi della nascita di nuove amicizie nella grande famiglia di AISF? 
Senza dimenticare la possibilità di parlare di progetti futuri e nuove iniziative organizzate dagli operosi studenti volontari di AISF ed IAPS!

Aspettando di rivederci presto alla prossima iniziativa in programma, sfruttiamo la nomea della Milano notturna per augurarci che questo sia stato il primo socievole incontro di tanti!

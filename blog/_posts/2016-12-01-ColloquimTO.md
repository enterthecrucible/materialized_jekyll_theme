---
layout: post
title:  "Colloquium Studenti"
date:   2016-12-01 12:00:00
author: Mattia Ivaldi
categories: blog 
---

L’1 dicembre il Comitato Locale di Torino ha deciso di mettersi a disposizione dei laureandi (triennali, magistrali e mid-term del dottorato) della sessione invernale, dando loro la possibilità di esporre la propria tesi di fronte a un pubblico di studenti, in un ambiente informale.

Hanno presentato la propria tesi di laurea quattro studenti, fornendo un giudizio oltremodo positivo riguardo l’iniziativa e i vantaggi che porta e suggerendo di ripetere l’evento in occasione delle prossime sessioni. L’evento ha rappresentato un'ottima possibilità per provare la propria presentazione prima della discussione ufficiale e ricevere feedback e suggerimenti da altri studenti, oltre a preparare possibili risposte ad eventuali domande. Il Colloquium Studenti, inoltre, è stata anche un’opportunità per gli studenti dei primi anni per scoprire in cosa consiste la preparazione di una tesi e quali possibili argomenti di ricerca possono essere affrontati.

---
layout: post
categories: blog ICPS2017
title:  "ICPS 2017 si terrà in Italia!"
date:   2015-08-16 15:01
author: Giulio Pasqualetti
thumbnail: 
---

Si è tenuta ieri a Zagabria, durante ICPS2015, l'Assemblea Generale Annuale dell'_International Association of Physics Students_. Al suo interno sono state prese importanti decisioni; molte di esse ci riguardano: innanzitutto l'AISF è ufficialmente diventato un _National Committee_ (prima era provisional)!

Dopo aver quindi acquisito i pieni diritti di voto, la nostra delegazione ha presentato la propria candidatura per l'organizzazione di ICPS2017 a Torino. Riguardo la fattibilità di questa operazione, il nostro EC stava già discutendo da alcuni mesi e all'ultima videoconferenza è stato deciso a maggioranza di presentare ufficialmente la nostra candidatura. Qui sotto potete vedere il video del nostro Presidente che illustra agli altri NC l'ambizioso piano.

<iframe width="560" height="315" src="https://www.youtube.com/embed/VJXggaynXbw" frameborder="0" allowfullscreen></iframe>

Fino ad ora, in più di 30 edizioni, mai si era tenuto un ICPS in Italia e in molti si erano già dichiarati informalmente a favore della nostra proposta: infatti, nonostante la recente creazione della nostra associazione, l'esperienza maturata con iaps@GranSasso e con la CISF ha già dimostrato agli altri Comitati Nazionali e ad IAPS la nostra serietà, la nostra determinazione e il nostro affiatamento.

Non prendete quindi impegni per agosto 2017: vi vogliamo tutti a Torino, come volontari per l'organizzazione o come partecipanti!

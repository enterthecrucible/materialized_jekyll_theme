---
layout: post
categories: blog 
title:  "Sei Spritz Facili: Mattina. M’illumino di immenso."
date:   2016-10-25 12:00
author: Leonardo Pacciani
redirect_from:
---

Dopo i primi eventi di presentazione agli studenti del Comitato Locale, finalmente il 25 ottobre si è tenuto il primo incontro del ciclo “Sei spritz facili”. Si tratta di una serie di sei incontri nei quali docenti e ricercatori tengono dei talk con un doppio obiettivo: fare divulgazione ed esporre a tutti gli studenti le attività di ricerca che vengono svolte a Padova.

![Foto 1](/img/eventilocali/2016-SeiSpritzFaciliPD/10-1.jpg)

L’ospite di questo primo incontro è stata la Prof.ssa Cinzia Sada, che si occupa di Fisica della Materia e in particolare dello studio dei materiali ferroelettrici e delle loro applicazioni in ottica integrata.
Ci ha parlato di come la ricerca nell’ambito della Fisica della materia possa offrire nuove prospettive nell’uso della luce e della sua interazione con i materiali. In particolare ha mostrato come le possibili applicazioni di queste nuove prospettive coinvolgano molti àmbiti di ricerca, dalla fisica medica (realizzazione dei cosiddetti “lab-on-a-chip”, che grazie all’uso di impulsi laser permettono di effettuare analisi mediche su singole cellule) all’olografia.

![Foto 2](/img/eventilocali/2016-SeiSpritzFaciliPD/10-2.jpg)

L’evento ha avuto una partecipazione incredibilmente elevata: circa 130 studenti hanno partecipato all’incontro, costringendoci addirittura a cambiare aula all’ultimo minuto perché quella che avevamo prenotato inizialmente era troppo piccola!
Alla fine dell’incontro è stato offerto un piccolo rinfresco, durante il quale molti studenti hanno continuato a rivolgere domande alla Prof.ssa per approfondire quello che è stato esposto durante il talk, dando vita a un dibattito molto stimolante.  

![Foto 3](/img/eventilocali/2016-SeiSpritzFaciliPD/10-3.jpg)

La sentita partecipazione all’evento ci ha dato grandissima soddisfazione e motivazione a continuare su questa strada, oltre che a permetterci di dare visibilità all’AISF e al nostro Comitato Locale.


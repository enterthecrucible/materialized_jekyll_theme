---
layout: post
categories: blog
title:  "Fisica...mente, una formula perfetta per portare la fisica in tv!"
date:   2015-10-21 15:03
author: Ilenia Apicella
redirect_from:
  - /blog/2015/10/21/Fisicamente.html
  - /blog/2015/10/21/www.rtcquartarete.tv/
  - /it/94-fisicamente-una-formula-perfetta-per-portare-la-fisica-in-tv/
---

## Su RTC Quarta Rete il programma di intrattenimento scientifico alla portata di tutti

![Manuela Pannullo (sinistra) e Ilenia Apicella (destra) al timone di "Fisicamente"](/img/blog/apicella1.jpg){: class="materialboxed" width="100%" }

“Non hai veramente capito qualcosa finché non sei in grado di spiegarlo a tua nonna” diceva Albert Einstein. Un linguaggio semplice, così come intendeva il famoso fisico, ed esperimenti divertenti sono gli ingredienti di “Fisicamente”, il programma tv ideato e condotto da Ilenia Apicella, una giovane ragazza di Cava de’ Tirreni, laureata in Fisica presso l’Università degli Studi di Salerno e affiancata nella conduzione dalla giornalista e presentatrice cavese Manuela Pannullo.

Nel corso della prima edizione bambini e ragazzi sono stati coinvolti nella realizzazione di esperimenti di fisica, alcuni dei quali riproducibili anche in casa perché fatti con oggetti comuni. Semplicemente con acqua, sale e due uova è stato spiegato loro il Principio di Archimede! Strappando un sorriso e incuriosendo, sono stati spiegati fenomeni che osserviamo quotidianamente: come nasce un fulmine, perché le navi galleggiano o perché dopo la pioggia vediamo l’arcobaleno!

Un programma girato nelle scuole, dalle elementari alle superiori, adatto anche ai non esperti in materia, ha come scopo la divulgazione di principi della fisica in un modo alternativo. Niente formule né equazioni, solo tanta fantasia ed entusiasmo ed è fatta!

Dopo il successo della prima edizione sono in corso le registrazioni delle nuove puntate di “Fisicamente” che saranno trasmesse dall’emittente televisiva RTC Quarta Rete, canale 654 D.T. in Campania e in live streaming su [www.rtcquartarete.tv](http://www.rtcquartarete.tv). Potete seguire gli aggiornamenti cliccando “Mi Piace” alla pagina Facebook “Fisicamente”.

Vi aspettiamo!



![](/img/blog/apicella2.jpg)


---
layout: post
title:  "Torino School Day 2"
date:   2017-03-16 12:00:00
author: Mattia Ivaldi
categories: blog 
---

Sembra proprio che a Torino ci abbiano preso gusto con la divulgazione per le scuole! Il 16 marzo 2017 si è svolta la seconda edizione del Torino School Day: otto tutor hanno introdotto quasi cinquanta studenti provenienti dalla scuola primaria alle stranezze e alle meraviglie della Fisica, svolgendo esperimenti legati all’energia e all’ambiente, ormai vero cavallo di battaglia del Comitato.

I partecipanti hanno trascorso un’entusiasmante mattina presso il Dipartimento di Fisica divertendosi tra fluidi non-newtoniani, orologi a frutta, campi magnetici e moti convettivi nonché scoprendo le conseguenze negative dei versamenti di idrocarburi in mare sull’ambiente e sugli animali.

Con questa edizione del Torino School Day più di duecento studenti sono passati dai nostri laboratori per capire quali forme di energia sono più sostenibili e come è possibile proteggere e valorizzare l’ambiente in cui viviamo. Con rinnovato entusiasmo diamo a tutti l’appuntamento per la prossima tappa divulgativa!
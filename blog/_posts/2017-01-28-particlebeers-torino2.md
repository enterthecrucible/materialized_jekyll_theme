---
layout: post
categories: blog Torino
title:  "ParticleBeers2"
date:   2017-01-28 12:00
author: Mattia Ivaldi
redirect_from:
---

Tempo di Fisica delle particelle per il Comitato Locale di Torino!

Il 28 febbario 2017, presso La Vetreria, si è svolto il ParticleBeers<sup>2</sup>, seconda edizione del primo aperitivo scientifico organizzato dal Comitato torinese. Come catturare l’interesse del pubblico in occasione del quarto aperitivo scientifico? Con invitati eccellenti ed estremamente coinvolgenti. Hanno, infatti, partecipato i seguenti ospiti:

- Veronica Ferrero si è laureata a Torino seguendo un percorso di fisica medica. Ha svolto ricerca nell'ambito dei nanomateriali applicati alla radioterapia ed è attualmente al secondo anno di dottorato, collaborando ad un progetto per il quale è stato costruito (a Torino lo scorso anno) un detector PET per misure online di attività radio-indotta che si trova ora al CNAO di Pavia. Ha presentato il progetto INSIDE.

- Dario Menasce ha svolto 25 anni di ricerca presso il Fermilab di Chicago, occupandosi di fotoproduzione di charm. È stato tra i proponenti dell'esperimento che per primo ha studiato questo stato della materia ad alta statistica, permettendo di definirne con buona precisione le proprietà. Oggi è membro della collaborazione CMS, esperimento nel quale si occupa del rivelatore di tracciamento interno a pixel. È stato Vicepresidente della Commissione Calcolo e Reti ed è membro del Comitato Nazionale di Coordinamento per il Calcolo Scientifico. Ha presentato il concetto relativistico di massa invariante e la sua applicazione sperimentale.

- Raquel Gomez Ambrosio ha ottenuto la laurea in fisica a Madrid e la laurea magistrale in fisica teorica a Berlino, dove ha approfondito alcuni aspetti della QFT. A Torino sta svolgendo il dottorato di ricerca occupandosi della fisica del bosone di Higgs, dal punto di vista teorico e come membro della collaborazione CMS e del network HiggsTools. Ha presentato un approfondimento sul bosone di Higgs e su alcune tecniche sperimentali e di analisi dati.

Tutte le presentazioni sono state seguite con grande attenzione, dimostrando che la Fisica delle particelle presenta ancora una grande attrattiva, nonostante la forte esposizione mediatica a cui è stata sottoposta in questi anni. Aspetto certamente positivo è stata la partecipazione di Dario Menasce, il quale svolge la propria attività didattica e di ricerca presso l’Ateneo di Milano Bicocca ed è stato il primo ospite esterno a Torino a partecipare agli eventi del Comitato, il quale ha dimostrato la capacità di innovare e rinnovarsi costantemente. Indovinello: preferenzialmente, in cosa decade il mesone &omega (782)?

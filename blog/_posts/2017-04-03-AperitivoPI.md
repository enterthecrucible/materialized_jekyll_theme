---
layout: post
categories: blog
title:  "Aperiteoria"
date:   2017-04-03 12:00
author: Niccolò Baldelli
---

La vista di un centinaio di ragazzi trepidanti in una stanza può intimorire e divertire allo stesso tempo, e tale era il pubblico all’aperitivo scientifico organizzato dall’AISF la sera di lunedì 3 aprile 2017, aperto a tutti gli studenti di Fisica dell’Università di Pisa.

![Foto 1](/img/eventilocali/2017-PI-Aperiteoria/im1.jpg)

I tre professori invitati all'evento, chiamati per discutere di Fisica Teorica di fronte ad una platea di aspiranti fisici, che si sono cimentati nel complicato compito di illustrare agli studenti i due aspetti fondamentali di questo vasto ambito disciplinare: la Fisica delle alte energie e quella della basse energie.

![Foto 2](/img/eventilocali/2017-PI-Aperiteoria/im2.jpg)

Il primo a intervenire, per la parte di basse energie, è stato il professor Marco Polini, docente della Scuola Normale Superiore e ricercatore all’Istituto Italiano di Tecnologia, che ha discusso della sua attuale ricerca riguardante le teoria dei liquidi elettronici viscosi e delle sue applicazioni.

![Foto 3](/img/eventilocali/2017-PI-Aperiteoria/im3.jpg)

Il secondo intervento è stato portato avanti dal professor Massimo D’Elia, docente e ricercatore dell’Università degli studi di Pisa, egli ha parlato dei recenti sviluppi della Fisica delle alte energie, in particolare dell’ambito computazionale e dei nuovi risultati della QCD su reticolo.

![Foto 4](/img/eventilocali/2017-PI-Aperiteoria/im4.jpg)

Infine il professor Ettore Vicari, direttore del dipartimento di Fisica, ha spiegato le intime connessioni tra queste due branche, mostrando così sia un approccio unificato agli ambiti di questa scienza che i legami con la controparte sperimentale.

![Foto 5](/img/eventilocali/2017-PI-Aperiteoria/im5.jpg)

Alla fine della serata i partecipanti sono parsi soddisfatti sia degli argomenti trattati che del rinfresco a base di salatini, birra, pasta e pizza fatta in casa, alla cui realizzazione hanno partecipato diversi volontari iscritti al nostro Comitato Locale.

Un ultimo importante risultato della serata è stato l’arrivo di quindici nuovi iscritti all’Associazione ai quali dedichiamo un vivo benvenuto.

---
layout: post
title:  HELLO WORLD!
date:   2017-04-09 12:00:00
author: 
categories: articoliLC 
permalink: /:categories/:year/:month/:day/:title/
---

Con questo editoriale vogliamo presentare il nuovo progetto targato AISF, che vede come protagonisti i diversi Comitati Locali presenti sul territorio. Tutto è nato dalla voglia delle diverse realtà locali dell’Associazione di realizzare un progetto comune che permetta di riunirsi e confrontarsi durante tutto l’anno e non solo in occasione dei grandi eventi organizzati periodicamente.

Abbiamo così deciso di dare vita a questa rubrica di orientamento e divulgazione delle attività di ricerca svolte dai diversi gruppi dei Dipartimenti di Fisica a cui fanno riferimento i Comitati Locali. L’obiettivo è semplice e nobile: descrivere le eccellenze nel campo della ricerca italiana, presentare l’esperienza di tesisti, dottorandi e ricercatori e sponsorizzare le attività di studio e lavoro presenti all’interno dei Dipartimenti. Il tutto, ovviamente, accompagnato da un po’ di sana divulgazione scientifica e di approfondimento delle tematiche studiate.

Il fine ultimo di tale progetto, inoltre, è che in futuro questo spazio possa essere un valido strumento per un potenziale studente, o laureando, per capire quali sono i punti di forza delle varie Università italiane nel campo della Fisica. Gli articoli sono scritti da studenti per studenti, utilizzando un format e un grado di approfondimento che superano qualsiasi brochure di orientamento.

Il lavoro è coordinato e gestito da un gruppo di membri AISF che collaborano con gli autori degli articoli al fine di garantire il raggiungimento degli obiettivi del progetto. La pubblicazione degli elaborati avverrà, di norma, ogni mese. Per proporre un articolo puoi contattare la redazione o il Presidente del tuo Comitato Locale: saremo lieti di leggerlo e discutere della pubblicazione.

Il progetto appartiene a tutti i membri dell’Associazione e, per questo, intendiamo darti da subito la possibilità di contribuire al suo sviluppo. Puoi proporre un nome per questa rubrica inviandolo a [redazionelc&#64;&#97;&#105;&#45;&#115;&#102;&#46;&#105;&#116;](mailto: edazionelc&#64;&#97;&#105;&#45;&#115;&#102;&#46;&#105;&#116;) entro il 15 aprile 2017. I fisici sono famosi per la loro creatività e siamo sicuri che le proposte saranno numerose e la scelta finale per nulla facile.

Speriamo, infine, che l’idea piaccia e possa essere condivisa da un numero sempre maggiore di studenti!

<div style="text-align: right"> 
    IL GRUPPO DI EDITING <br>
    Nicolò Antolini (Firenze) <br>
    Mattia Ivaldi (Torino) <br>
    Alessandra Lorenzo (Bologna) <br>
    Gabriele Mozzicato (Pavia) <br>
    Federico A. Sabattoli (Pavia) <br>
    Francesco Toschi (Bologna) 
</div>
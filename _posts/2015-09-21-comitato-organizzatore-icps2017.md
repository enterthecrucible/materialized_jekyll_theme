---
layout: post
categories: blog ICPS2017
title:  "Comitato Organizzatore ICPS2017"
date:   2015-09-21 08:36
author: Michele Re Fiorentin
redirect_from:
  - /blog/icps2017/2015/09/21/comitato-organizzatore-icps2017.html
---

Durante l'Annual General Meeting dell'International Association of Physics Students, l'AISF ha vinto l'organizzazione del XXXII ICPS, Torino 2017. Pertanto, al Comitato Esecutivo è stato assegnato l'incarico di nominare un Comitato Organizzatore della conferenza. Questo dovrà occuparsi, fin da ora, di preparare la conferenza del 2017 nel migliore dei modi, curando ogni dettaglio in modo da proporre agli studenti di tutto il mondo un'esperienza unica.

Il Comitato Esecutivo dell'AISF ha deciso di suddividere il Comitato Organizzatore (CO) in due sezioni: _Core members_ e _Board_.


* I _Core members_ hanno il compito di presiedere l'intero processo di organizzazione. Sono stati individuati tre incarichi: Presidente (_Chief Executive Officer_), Vice-Presidente (_Chief Financial Officer_) e il _Chief Operative Officer_
* Il _Board_  si compone di diverse persone, ciascuna responsabile dell'organizzazione di un particolare ambito della conferenza. Ogni responsabile ha la possibilità di creare un proprio sottocomitato con cui lavorare.

Il Comitato Esecutivo ha deciso di procedere alla nomina del CO in due fasi distinte. La nomina dei tre _Core members_ è stata vagliata ed avallata da tutti i membri dell'Associazione tramite consultazione via email. Una volta individuati i tre Core, questi hanno avuto piena libertà di scegliere e nominare i responsabili che compongono il _Board_. 

Il Comitato Organizzatore di ICPS 2017 è stato, infine, costituito come segue

### Core Members

1. **Presidente, Chief Executive Officer**: Andrea Celon
2. **Vice Presidente, Chief Financial Officer**: Michele Re Fiorentin
3. **Chief Operative Officer**: Francesco Sciortino


### Board

+ **Segretario**: Vittorio Erba
+ Resp. **Relazioni IAPS**: Marta Crisanti
+ **IT manager**: Giulio Pasqualetti
+ Resp. **Sponsorship**: Martina Cornagliotto
+ Resp. **Editoriale**: Lucio Maria Milanese
+ **Coordinatore scientifico**: Lorenzo Bianchi
+ Resp. **Graphics&Design**: Eugenio Valdano
+ **Local coordinator**: Riccardo Longo

Il _Board_ può essere in ogni momento modificato su decisione dei _Core members_ a seconda delle necessità. Il Comitato Organizzatore riferisce direttamente al Comitato Esecutivo dell'AISF e ad esso deve rendere conto del proprio operato.

Per ogni domanda, informazione o chiarimento scrivere a [esecutivo](mailto:esecutivo@ai-sf.it).

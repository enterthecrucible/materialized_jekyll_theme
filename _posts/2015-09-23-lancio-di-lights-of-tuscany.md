---
layout: post
categories: blog Pisa LoT IYL
title:  "Lancio di Lights of Tuscany"
date:   2015-09-23 20:05
author: Giulio Pasqualetti
redirect_from:
  - /blog/pisa/lot/iyl/2015/09/23/lancio-di-lights-of-tuscany.html
---

IAPS, l'AISF e il suo Comitato Locale di Pisa sono lieti di annunciare un nuovo evento per la fine di quest'anno!

Lights of Tuscany si colloca al termine dell'International Year of Light, con cinque giorni di full immersion su temi inerenti alla luce! Dal 17 al 21 dicembre sarà possibile venire a Pisa e visitare centri di eccellenza come i laboratori dell'Università di Pisa, VIRGO (interferometro gravitazionale), NEST (laboratorio di nanoscienze che collabora con la Scuola Normale Superiore), e i centri di ricerca della Scuola Superiore Sant'Anna. Ci sposteremo anche a Firenze all'European Laboratory for Non-linear Spectroscopy (LENS).

![Banner di LoT](/img/blog/LoTbanner.png){: class="materialboxed" width="100%"}

Durante la cerimonia di apertura si terrà un LIGHTtalk: personalità provenienti da vari ambiti accademici, artisti, giornalisti e imprenditori si confronteranno sul tema della luce, l'interdisciplinarità che la caratterizza e la sua importanza per il progresso e lo sviluppo. Saranno poi presenti anche attività sociali e di turismo, con un Pisa by Night e un intero giorno libero a Firenze, con la possibilità opzionale di visitare gli Uffizi.

Apertura registrazioni: martedì 29 settembre, ore 13:30. Chiusura prevista: 15 ottobre, ore 20:00. Quota di registrazione: 110€

Tutti gli studenti di fisica, dalla triennale alla magistrale, possono partecipare, purché membri IAPS. Se sei italiano è quindi necessario e sufficiente essere [membri AISF](/iscrizione/).

Programma, modulo di registrazione e maggiori informazioni sono disponibili sul [portale ufficiale](http://www.ai-sf.it/lot).

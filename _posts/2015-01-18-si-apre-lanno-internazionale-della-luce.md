---
layout: post
categories: blog IYL
title:  "Si apre l'anno internazionale della luce"
date:   2015-01-18 22:15
author: Giulio Pasqualetti
redirect_from:
  - /it/35-si-apre-l-anno-internazionale-della-luce/
---

![](/img/blog/IYL.jpg)

Inizierà tra poche ore, con la cerimonia di apertura presso i quartieri UNESCO di Parigi, l'**International Year of Light and Light-based Technologies**.
Come si può leggere sul sito ufficiale:

*The International Year of Light is a global initiative which will highlight to the citizens of the world the importance of light and optical technologies in their lives, for their futures, and for the development of society. It is an unique opportunity to inspire, educate, and connect on a global scale.*

L'anno internazionale della luce è stato proclamato il 20 dicembre 2013 con una risoluzione dell'**assemblea generale dell'ONU**. Con esso le Nazioni Unite hanno riconosciuto l'importanza di aumentare la consapevolezza globale sul ruolo che la luce e le tecnologie basate su di essa possono rivestire nella promozione di uno sviluppo sostenibile e nella soluzione di molti problemi legati all'energia, all'educazione, all'agricoltura e al benessere.

Per quanto riguarda l'Italia tra gli sponsor figurano la Società Italiana di Fisica, la Società Astronomica Italiana e la Società per l'Insegnamento della Fisica.

Anche noi, nei limiti delle nostre possibilità e capacità, vorremmo fornire **il nostro contributo** all'evento. Uno dei nostri membri sta partecipando come volontario alla cerimonia di apertura e stiamo pensando di organizzare qualche evento dedicato nel corso dell'anno.

Siete incoraggiati a visitare il [sito ufficiale](http://www.light2015.org/), dove potrete trovare maggiori dettagli sull'anno internazionale della luce.

Chiunque può partecipare ed organizzare un evento dedicato alla luce. [Qui](http://www.light2015.org/Home/Event-Programme.html) si trova il calendario dei prossimi eventi che si terranno in Italia e nel mondo, nonché le istruzioni su come aggiungere il proprio.

La cerimonia di apertura può essere seguita in live streaming (19 gennaio) da [questo](mms://stream.unesco.org/live/room_1_en.wmv) indirizzo.

---
layout: post
categories: blog iaps@GranSasso
title:  "Conclusione del primo Particle & Astroparticle Physics Spring Programme"
date:   2015-05-16 06:57
author: Francesco Sciortino
thumbnail: 
---

Ed è così che finisce il primo Particle & Astroparticle Physics Spring Programme: con l’entusiasmo di 40 studenti, molti dei quali per la prima volta in Italia, una grande passione per la fisica e spiccato interesse per conoscere partecipanti di origini diverse. 

Il primo evento ufficiale dell’AISF, in partnership con l’International Association of Physics Students (IAPS), è stato un successo stravolgente: da organizzatori, possiamo dire che tutto è andato alla grande, senza nessun intoppo significativo. Da partecipanti, in prima persona, siamo felici di dire che è stata un’esperienza unica, estremamente formativa e trascinante.

La nostra visita al Centro Ricerche ENEA a Frascati è stata un’ottima immersione nel campo della superconduttività (in cui l’Italia gioca un ruolo di leader mondiale), della fusione inerziale e a confinamento magnetico. Il tour guidato del Frascati Tokamak Upgrade è stato senz’altro grandioso!

 L’accoglienza ricevuta dal Laboratorio Nazionale del Gran Sasso (LNGS) dell’INFN è andata ben oltre le nostre aspettative: abbiamo ricevuto tutte le attenzioni dei ricercatori, oltre che un loro generoso contributo alle nostre spese. Abbiamo assistito a presentazioni su dark matter, neutrino e decadimenti beta-beta e ne siamo di certo usciti con un’idea più chiara delle affascinanti ricerche fatte al Gran Sasso! Nel pomeriggio del 7 Maggio siamo anche andati a visitare il laboratorio sotterraneo – beh, la migliore parola che viene in mente per descriverlo è “epico”, ma per capire meglio il perché dovrete vederlo voi stessi.

Nell’ultima giornata a L’Aquila, siamo stati accolti calorosamente al Gran Sasso Science Institute, dove abbiamo assistito ad altre presentazioni di astrofisica nucleare. Dopo un lauto pranzo agli uffici della Regione Abruzzo, siamo passati alla poster session e poi alla talks session, dove alcuni dei partecipanti hanno dato il meglio di se’!

Non potremmo essere più soddisfatti. Il Comitato Organizzatore, formato da Francesco Sciortino e Deividas Sabonis, ringrazia calorosamente i collaboratori AISF e IAPS, in particolare Matthias Zimmermann, Andreea Monteanu, Leon Jurčić e Lucio Milanese.  Molte grazie anche alla Dr.ssa Pace (ENEA Frascati) per accoglierci così gentilmente, e al Commissario ENEA, Prof. Testa, per il supporto economico che ci ha fornito.

Speciale riconoscenza però va soprattutto ai ricercatori del Gran Sasso, che ci rendono orgogliosi con il loro lavoro di prima classe e che hanno mostrato uno spiccato interesse per la comunicazione con gli studenti: Stefano Ragazzi, Eugenio Coccia, Massimo Mannarelli, Alba Formicola, Fausto Chiarizia, Natalia Di Marco, Roberto Aloisio, Matteo Lorenzini, Giulia Pagliaroli, Matthias Junker, tutti i presentatori e le nostre guide. 

---

E' possibile scaricare il report dell'evento, presentato a CISF 2015, a questo link. 

![](/img/photos/2015-GranSasso/group01.jpg)

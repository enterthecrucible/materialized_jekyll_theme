---
layout: post
categories: blog Milano
title:  "Banchetto AISF a Milano"
date:   2015-10-14 21:50
author: Valerio Peri
---
Il giorno 14 Ottobre il Comitato Locale di Milano ha allestito presso la propria Università un semplice banchetto per promuovere AISF.  L'intento era quello di far conoscere l'Associazione al più grande numero possibile di persone, promuovere l'evento Lights of Tuscany e ovviamente cercare di iscrivere nuovi studenti.

L'allestimento del banchetto prevedeva alcuni poster e volantini per illustrare le nostre attività, un po' di cibo e bevande per attrarre i più golosi, ma soprattutto qualche volenteroso membro del Comitato Locale pronto a raccontare con entusiasmo cos'è e cosa fa AISF.

Mai ci saremmo aspettati un tale successo e una simile accoglienza da parte della nostra Università. In una sola giornata abbiamo registrato 70 nuove iscrizioni passando così da 24 a 94 membri afferenti al Comitato di Milano. Alcuni di essi si sono dimostrati molto interessati anche a Lights of Tuscany tanto che saranno ben 9 gli studenti milanesi che parteciperanno all'evento.

Il grande successo non può che far ben sperare per il futuro della nostra giovane Associazione e tutti noi ci riteniamo molto soddisfatti.

![Foto del banchetto AISF a Milano](/img/eventilocali/2015_BanchettoMilano/banchetto01.jpg)
